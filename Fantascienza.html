<!DOCTYPE html>
<html lang="it">
	<head>
		<title>Le Cosmicomiche</title>
		<meta charset= "utf-8">
		<link rel= "stylesheet" href= "Index.css">
		<script src="ButtonToTop.js"></script>
		<link rel="icon" href="Immagini/Favicon1.png" type="image/png">
	</head>
	<body>
		<a href="index.html"><img class="icona" src="Immagini/Icona3.png"/></a>
		<h1><a href="index.html" id="titolo"> Le Cosmicomiche </a></h1>
		<nav>			
			<ul class="navmen">
				<li> <a href= "Autore.html"> Autore </a> </li>
				<li> <a id="selezionatomenu" href= "Fantascienza.html"> Fantascienza </a> </li>
				<li> <a href= "Cronologia.html"> Cronologia </a> </li>
				<li> <a href= "Temi.html"> Temi </a> </li>
				<li> <a href= "Personaggi.html"> Personaggi </a> </li>
				<li> <a href= "TiConZero.html"> Extra </a> </li>
			</ul>
		</nav>
		
		<button onclick="topFunction()" id="myBtn" title="Go to top"><img class="imgMybtn" src="Immagini/FrecciaSu.png"/></button>
		
		<div class="contenitore">
			<h2>Storia dei modelli principali della fantascienza...</h2>
			<p>La fantascienza è un genere letterario in cui l’elemento narrativo si fonda su ipotesi o 
			intuizioni basate su un’idea di scienza e progresso più o meno plausibile. 
			</br></br>“La storia della fantascienza è anche la storia di come l’umanità ha cambiato atteggiamento 
			di fronte allo spazio e al tempo, è la storia del progresso della nostra comprensione dell’universo.”</br></br>
			Anticamente, i fenomeni naturali, la cui origine profonda rimaneva oscura, venivano spiegati facendo
			riferimento a presenze spirituali che vivificassero la natura, e gestiti attraverso rituali. 
			Era un mondo senza concezione dei cambiamenti storici e quindi senza immagine del futuro come 
			risultato della proiezione di questi ipotetici cambiamenti. Le memorie e i racconti di questa 
			ritualità primigenia sono i miti, progenitori di tutti gli altri tipi di narrativa; 
			questi non hanno carattere speculativo, né di divertimento, non parlano di individui, ma di “tipi” 
			che compiono avventure nell’interesse della loro comunità. La cultura mitica è di natura orale, 
			quindi l’introduzione della scrittura rappresentò un cambiamento tecnologico di grande portata, 
			incoraggiando chi scrive all’individualismo e all’invenzione di una storia originale, riconoscibile 
			e caratteristica. </br></br>
			L’evoluzione della narrativa corrisponde al cambiamento di prospettiva dell’uomo riguardo ai fenomeni 
			del mondo, rappresenta il passaggio da un modo mitico di vedere la natura a un punto di vista razionale
			ed empirico. Seguendo questa tendenza, nel corso dei secoli XVII e XVIII, la narrativa si è fatta
			sempre più realistica.</br>
			I fisici, in seguito al perfezionamento degli strumenti di indagine e di misura, cominciarono ad esplorare 
			lo spazio cosmico e lo spazio atomico; mondi che, messi a contatto con l’ordinaria esperienza umana, 
			sembravano fantastici.</br>
			Le nozioni di naturale e soprannaturale iniziarono a confondersi: cose che parevano possibili solo in un 
			mondo fantastico iniziarono a sembrare realizzabili.</br>
			L’idea di fantascienza inizia a esistere quando si comincia a ipotizzare un futuro radicalmente diverso 
			dal presente.</br></br>
			Le principali derive che l’immaginazione scientifica prese nella narrativa di quel tempo furono quattro:
			</p>
			<ol class="elencofanta">
				<li class="elencofanta">La fantascienza metafisica di Allan Poe, in cui la speculazione sulla natura va 
				oltre i limiti di ogni scienza nota;</li>
				<li class="elencofanta">Il romanzo avventuroso di Jules Verne, incentrato sull’uso di arnesi e tecnologie 
				verosimili, limitate alle conoscenze scientifiche del suo tempo;</li>
				<li class="elencofanta">Il viaggio nel tempo utilizzato da Edward Bellamy come variazione della narrativa
				utopica, ambientando la vicenda in uno scenario terrestre molto familiare, ma in un tempo futuro;</li>
				<li class="elencofanta">Le ambientazioni spaziali offerte da Edgar Rice Burroughs come elemento “esotico” 
				per inscenare vicende avventurose di guerra e conquista amorosa.</li>
			</ol>
			<p>
			Il primo romanziere ad essere competente in materia, avendo avuto una formazione scientifica e un passato da 
			divulgatore, è stato Herbert George Wells, che ha prodotto sia opere di “narrativa del meraviglioso” 
			(<em>The time machine, The isle of Dr. Moreau, The war of the world</em>) ma anche scritti impegnati 
			(<em>The food of the gods o The war in the air</em>). La grande forza di Wells sta nella sua abilità di 
			combinare il fantastico con il plausibile, lo strano con l’ordinario. Le scene fantastiche sono ambientate 
			nel più familiare degli scenari e raccontate attraverso gli occhi di un narratore schietto e concreto.</br></br>
			Negli anni ‘20-‘30 del Novecento si distinsero due correnti: quella Europea e quella Americana.</br>
			In Europa prevalse la produzione di opere con un forte valore emozionale, intellettualmente sofisticate 
			e soprattutto socialmente consapevoli. La narrativa prodotta risentì degli importanti sconvolgimenti 
			politico-sociali: la rivoluzione comunista in Russia e la nascita dei grandi totalitarismi in Italia 
			e Germania.</br> 
			Alcune caratteristiche del romanzo fantascientifico cambiarono, costituendo la narrativa anti-utopistica 
			o distopia. Questa corrente sfrutta l’immagine di un futuro in cui si concretizzano aspettative sociali, 
			politiche o tecnologiche altamente negative, che portano a sviluppi deleteri per gli individui.</br>
			Parallelamente, in America, lontana dalla Prima Guerra Mondiale e dagli scossoni politico-sociali europei, 
			prese piede una narrativa non impegnata ma incentrata sull’avventura, sull’uso di strumenti meccanici avveniristici 
			e la presenza del soprannaturale.</br>
			I periodici costituivano la forma di pubblicazione più apprezzata dal pubblico americano. Le caratteristiche 
			di questo supporto favorirono la diffusione della narrativa fantascientifica in forma di racconto più o meno breve. 
			Fu grazie all’editore Hugo Gernsback che si diffuse il termine “fantascienza”, in inglese “science fiction”.</br> 
			Un sottogenere della fantascienza molto diffuso era la “Space Opera” letteralmente “epopea spaziale”, 
			caratterizzata da viaggi interstellari, avventura romantica e spesso guerre galattiche.</br>
			La Space Opera veniva declinata in senso più avventuroso e dinamico, estendendo il campo dell’ambientazione 
			nello spazio più remoto, privilegiando gli avvenimenti, come nel caso di Doc Smith; oppure in senso più riflessivo, 
			restringendo il campo d’azione e con personaggi meno unidimensionali, come nei racconti di Campbell.</br></br> 
			Durante gli anni ‘50, periodo d’oro della fantascienza americana, riscosse molto successo Isaac Asimov, 
			“uno scienziato pieno di umanità che usa la narrativa per far riflettere”. Lo scrittore cercò di avvicinare 
			la Space Opera alla storia, costruendo un ipotetico futuro organizzato secondo principi scientifici, 
			e sistematizzò la figura dei robot introducendo le tre leggi della robotica (non fare del male agli esseri umani, 
			obbedire agli ordini umani e preservare la propria esistenza).</br></br>
			La new wave degli anni ‘60 portò con sé due nuove tendenze:
			</p>
			<ul class="elencofanta">
				<li class="elencofanta">Il rifiuto di una produzione in stile “best seller”, troppo legata alle aspettative 
				del pubblico e connessa a un’ottica di consumo;</li>
				<li class="elencofanta">La volontà di scardinare temi e tabù finora celati, sia negli argomenti trattati 
				(il sesso, le droghe, il femminismo, il Vietnam), sia nella visibilità concessa ad autori neri, omosessuali, 
				o autrici donne, fino a quel momento ostacolati.</li>
			</ul>
			<p>
			In generale la New Wave è stata caratterizzata da uno stile deliberatamente sperimentale, con innovazioni del 
			linguaggio e della tecnica narrativa, e da un interesse per la politica, riflesso della consapevolezza sociale 
			di quegli anni.</br></br>
			</p>
		</div>
		<div class="contenitore">
			<h2>...per contestualizzare l'opera fantascientifica di Calvino</h2>
			<p>
			La letteratura fantascientifica ha utilizzato nel corso degli anni vari espedienti ed elementi trainanti: 
			arnesi e marchingegni pensati con le conoscenze del presente o invenzioni di fantasia calate in un ipotetico 
			futuro tecnologico, la manipolazione del tempo attraverso viaggi nel futuro, e dello spazio come succede 
			nella Space Opera.</br>
			Il minimo comune denominatore di tutte queste caratteristiche è l’ambientazione o la proiezione di alcuni 
			frammenti della vicenda nel futuro. La tensione verso il futuro, il progresso e le fantasticherie sulla possibile
			evoluzione della società umana sono al centro della produzione fantascientifica.</br></br>
			Eugenio Montale, in un articolo uscito sul <em>Corriere della sera</em> il 5 Dicembre 1965, definiva il genere 
			delle Cosmicomiche “fantascientifico ma alla rovescia”, ovvero “proiettato verso il più oscuro passato 
			e non verso le conquiste della scienza futura”.
			Tradizionalmente, ad andare nello spazio sono le navicelle, le capsule, i satelliti: l’uomo contemporaneo e 
			futuristico spedisce nello spazio delle propaggini della modernità. All’interno delle Cosmicomiche invece, 
			è per riscoprire il passato che lo sguardo varca il confine dell’atmosfera per dirigersi nello spazio remoto, 
			un luogo nell’antichità convenzionalmente precluso alla coscienza umana.</br>
			Nell’ottica tradizionale è attraverso la scienza e i suoi sviluppi moderni e futuri che l’uomo entra in contatto 
			con lo spazio e la natura, Calvino invece ripesca la presenza di un punto di vista “umano” all'origine 
			di un universo che si rivela inaspettatamente animato e brulicante.</br></br>
			In un articolo pubblicato su <em>Paese sera Libri</em> il 17 Dicembre 1965, Piero Dallamano sostiene che 
			sta forse proprio in questa tendenza, che umanizza il mondo disumano degli spazi celesti e dei tempi senza storia, 
			il confine che divide Calvino dagli scrittori dichiaratamente fantastici. La fantascienza tende a caricare 
			il minaccioso presagio della società futura, con cui l’umanità viene in contatto non attraverso il mito, 
			ma attraverso la scienza.</br>
			La narrativa fantascientifica cerca di inserire nel mondo che conosciamo (o in una visione futura di questo 
			stesso contesto) degli elementi lontani dall’esperienza ordinaria nell’immaginario comune: un futuro distopico 
			con un impianto tecnologico avanzato e nocivo, la guerra sulla terra per opera di qualche civiltà aliena, 
			o anche battaglie magari lontanissime nello spazio, ma che si svolgono grazie a strumenti, tecnologie e conoscenze 
			giunti tra le mani dell’uomo terrestre con l’avvento del progresso. Calvino fa l’esatto opposto: afferra l’umanità 
			dei pensieri e dei comportamenti, le situazioni comuni e i rapporti tra individui (con le loro aspettative, 
			le loro angosce, gli inganni e le aspirazioni) e li lancia nello spazio, li sparpaglia in tempi e luoghi disparati 
			e dà a tutti lo stesso nome: Qfwfq.</br>
			Con questo procedimento ambienta situazioni e rapporti tipici degli umani più vicini a noi, al nostro modo 
			di vivere e di pensare nello spazio e nel tempo più lontani dalla nostra idea di ordinario.
			</p>
		</div>



	</body>
</html>

