<!DOCTYPE html>
<html lang="it">
	<head>
		<title>Le Cosmicomiche</title>
		<meta charset= "utf-8">
		<link rel= "stylesheet" href= "Index.css">
		<script src="Personaggi.js"></script>
	</head>
	<body>
		<a href="Index.html"><img class="icona" src="Immagini/Icona3.png"/></a>
		<h1><a href="Index.html" id="titolo"> Le Cosmicomiche </a></h1>
		<nav>			
			<ul class="navmen">
				<li> <a href= "Autore.html"> Autore </a> </li>
				<li> <a href= "Fantascienza.html"> Fantascienza </a> </li>
				<li> <a href= "Cronologia.html"> Cronologia </a> </li>
				<li> <a href= "Temi.html"> Temi </a> </li>
				<li> <a id="selezionatomenu" href= "Personaggi.html"> Personaggi </a> </li>
				<li> <a href= "TiConZero.html"> Extra </a> </li>
				<li> <a href= "About.html"> About </a> </li>
			</ul>
		</nav>
		
		<div class="contenitore">
			<h2> Il protagonista <img class="frecciaGiu" id="mostra1" src="Immagini/FrecciaGiu.png"/></h2>		
			<div id="protagonistad">
				<p>
				Tutti i racconti cosmicomici hanno come protagonista lo stesso personaggio, o meglio, la stessa personalità che abita 
				via via corpi e forme differenti attraverso le epoche narrate.</br>
				Il suo nome è Qfwfq, inafferrabile come il suo aspetto e la sua storia personale, che il lettore crede di conoscere 
				attraverso i racconti ma che in realtà resta vaga e incompleta, vista solo parzialmente attraverso i fatti che 
				il protagonista sceglie di raccontare senza mai scendere in profondità dentro sé stesso, rimanendo sostanzialmente opaco.</br>
				Questa opacità gli impedisce di ottenere lo statuto di personaggio, rimanendo semplicemente un protagonista, a causa della 
				sua esile dimensione psicologica che lo rende più simile a una maschera, sempre diversa, per adattarsi alla narrazione 
				di fatti di varia natura.</br>
				Qfwfq non è altro che la sua voce, la sua narrazione e i suoi ricordi, è un essere “alleggerito” dall’autore attraverso 
				la poetica della stilizzazione straniante e della riduzione calcolata, in modo da mettere a fuoco via via solo i dettagli 
				che sono funzionali alla narrazione.</br>
				Questa voce ha in sé qualcosa di umano, una malcelata insicurezza, la preoccupazione dell’apparire, la smania di raccontarsi
				anche se con i veri esseri umani condivide solo una piccola parte delle forme che veste.</br>
				Attraverso Qfwfq Calvino propone una nuova immagine di “uomo”, o meglio un diverso rapporto tra essere umano e natura, 
				che si traduce in un diverso modo di guardare il mondo. In quest’ottica “l’uomo è solo la migliore occasione a noi nota 
				che la materia ha avuto di dare a se stessa informazioni su se stessa.”</br>
				Insomma Qfwfq è solo una voce, perché è di una voce che il cosmo ha bisogno per raccontarsi, il protagonista è soltanto 
				il tramite tra noi e l’universo. Infatti Qfwfq prendendo la parola si autorizza a testimoniare qualcosa con la propria voce,
				trovando la forza di dire, nella misura in cui si può dire: “in quel momento io c’ero”.</br>
				</p>
			</div>
		</div>
		<div class="contenitore">
			<h2>Personaggi secondari <img class="frecciaGiu" id="mostra4" src="Immagini/FrecciaSu.png"/></h2>
			<p id="pcentrato">
			Ci sono due principali tipi di personaggi secondari con cui il protagonista intrattiene rapporti:
			</p>
			<div id="bottoni">
				<input type="button" value="Figure maschili" id="mostra2" class="bottonePers"></input>
				<input type="button" value="Figure femminili" id="mostra3" class="bottonePers"></input>
			</div>	
			<div id="maschili">
				<p>
				Qfwfq è affiancato nel corso  dei vari racconti da numerosi personaggi secondari maschili, che gravitano intorno a lui e 
				determinano lo svolgersi delle vicende.</br>
				Si individuano due principali categorie di personaggi: I compagni (di scommesse o di giochi) e i rivali in amore; con 
				entrambi il protagonista intrattiene rapporti tendenzialmente conflittuali, più o meno manifesti.</br>
				Sebbene si tratti di suoi amici, il protagonista nutre verso i primi sentimenti di invidia (ad esempio nei confronti del 
				Decano (K)yk in <em>Quanto scommettiamo</em>, quando inizia a vincere più scommesse di lui) o di risentimento e vendetta (come 
				succede con il suo compagno di giochi PfwfP nel racconto <em>Giochi senza fine</em>, quando scopre che ha imbrogliato tenendosi 
				per sé tutte le “biglie” buone, truccandole da vecchie).</br>
				Buona parte dei personaggi secondari restanti si contendono con il protagonista le attenzioni di una donna, alimentando 
				così un sentimento di gelosia e un continuo atteggiamento di sfida.</br>
				Si può notare ad esempio nel racconto <em>La forma dello spazio</em> in cui il Tenente Fenimore che il protagonista immagina, in 
				una straziante elucubrazione, possa raggiungere prima di lui la bramata Ursula H’x, nel rapido scivolare lungo le loro 
				traiettorie.</br>
				La gelosia, l’invidia, la competizione, nascondono in realtà una ingombrante insicurezza di fondo che porta spesso 
				il protagonista a dubitare di sé e dei propri mezzi.</br>
				</p>
			</div>
			<div id="femminili">
				<p>
				Le figure femminili pervadono l’opera cosmicomica, quasi sempre nel ruolo di soggetto delle attenzioni amorose del 
				protagonista.</br>
				Le donne sono spesso descritte come figure eteree e difficilmente raggiungibili, sempre separate da Qfwfq da un’incolmabile
				distanza di intenti, di preferenze, di impossibilità di alternative.</br>
				Il rapporto del protagonista con queste figure non è mai lineare, e le sue tensioni verso di loro non sono mai appagate. 
				In alcuni casi il protagonista viene rifiutato in favore di un altro personaggio (come nel caso di Vhd Vhd in <em>La distanza 
				della luna</em>, oppure Lll nel racconto intitolato <em>Lo zio acquatico</em>), altre volte il sentimento rimane inconfessato, oppure 
				la comunicazione è difficile o ambigua e quindi il rapporto si attesta a un livello platonico e sfumato (appartiene a 
				questo tipo la tensione verso Ph(i)NKo in <em>Tutto in un punto</em>, ma anche verso la figura femminile astratta e imprecisata 
				presente nel racconto <em>La spirale</em>).</br>
				Spesso la causa della rottura del rapporto con i personaggi femminili è legata alla loro renitenza al cambiamento; 
				mentre il protagonista si evolve scontrandosi con le modificazioni dell’ambiente e seguendo la spinta verso il progresso, 
				le figure femminili restano ancorate ad una realtà antica e statica.</br>		
				È evidente nel caso di Ayl, la coprotagonista nel racconto <em>Senza colori</em>, spaventata dai cambiamenti della crosta terrestre 
				e dai colori prodotti dall’addensarsi dei gas atmosferici, e soprattutto nel personaggio di Lll, che rinnega la spinta 
				evolutiva verso la terraferma per rituffarsi nel mare insieme allo zio del protagonista.</br>
				La tensione di Qfwfq verso le figure femminili viene ripetutamente frustrata e resta sempre inappagata, anche quando 
				lo scioglimento sembra imminente, un vero incontro non si realizza mai.</br>
				</p>				
			</div>
		</div>
		<div class="contenitore">
			<h2>Caratteristiche comuni a tutti i Qfwfq<img class="frecciaGiu" id="mostra5" src="Immagini/FrecciaGiu.png"/></h2>
			<div id="carcomuni">
				<p>
				In ogni racconto Qfwfq vive un nuovo inizio, una nuova situazione, un nuovo contesto con personaggi inediti; eppure in ogni 
				episodio conserva sempre la stessa personalità e anche i rapporti che instaura con gli altri sembrano presentare sempre le 
				stesse caratteristiche.</br>
				Il modo che ha di interagire con lo spettatore è intrusivo e stereofonico, si fa largo per esclamativi comportandosi come 
				chi la sa più lunga di tutti, ma in realtà risulta evidente la sua insicurezza di fondo che lo spinge a giustificarsi 
				spesso e a dare spiegazioni.</br>
				Nella sua continua tensione verso gli altri, che si risolve spesso in un rapporto conflittuale, Qfwfq si adopera in 
				pensieri e azioni che vengono puntualmente ignorati o respinti, e il suo impegno viene così continuamente frustrato.</br>
				Il protagonista risulta sempre almeno parzialmente escluso dal contesto in cui vorrebbe inserirsi, dalle simpatie di 
				altri personaggi (spesso femminili), o da un’intera società, come accade nel racconto <em>I dinosauri.</em></br>
				Il giudizio degli altri è tenuto in forte considerazione per autodeterminarsi; il comportamento del protagonista in 
				<em>Gli anni luce</em> restituisce una chiara idea della vulnerabilità della sua immagine pubblica, che tenta in tutti i modi 
				di proteggere e di rimaneggiare.</br>
				</p>
			</div>
		</div>

	</body>
</html>

