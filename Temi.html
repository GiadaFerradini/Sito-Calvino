<!DOCTYPE html>
<html lang="it">
	<head>
		<title>Le Cosmicomiche</title>
		<meta charset= "utf-8">
		<link rel= "stylesheet" href= "Index.css">
		<script src="Temi.js"></script>
		<link rel="icon" href="Immagini/Favicon1.png" type="image/png">
	</head>
	<body>
		<a href="Index.html"><img class="icona" src="Immagini/Icona3.png"/></a>
		<h1><a href="Index.html" id="titolo"> Le Cosmicomiche </a></h1>
		<nav>			
			<ul class="navmen">
				<li> <a href= "Autore.html"> Autore </a> </li>
				<li> <a href= "Fantascienza.html"> Fantascienza </a> </li>
				<li> <a href= "Cronologia.html"> Cronologia </a> </li>
				<li> <a id="selezionatomenu" ref= "Temi.html"> Temi </a> </li>
				<li> <a href= "Personaggi.html"> Personaggi </a> </li>
				<li> <a href= "TiConZero.html"> Extra </a> </li>
			</ul>
		</nav>
		
		<div class="scatoletemi">
			<div class= "scatola" id="Titolo1">Intreccio/labirinto</div>
			<div class= "scatola" id="Titolo2">Punti di contatto con il modello della fiaba</div>
			<div class= "scatola" id="Titolo3">Ruolo dell'io e della memoria</div>
			<div class= "scatola" id="Titolo4">Spazio e pagina</div>
			<div class= "scatola" id="Titolo5">Molteplicità, antidoto all'unicità</div>
			<div class= "scatola" id="Titolo6">Volontà di comunicare</div>
		</div>
			
		<div class="overlay" id="Overlay1">
			<input type ="button" class="bottonetemi" id="chiudi" value="x"> </input>
			<h2>Intreccio/labirinto</h2>
			<p>
				Il dato di partenza per Calvino è il movimento verso un obiettivo, il tragitto 
				lineare da un luogo a un altro.</br>
				Vivere, esperire, equivale a tracciare dei tragitti, percorrere delle vie, 
				osservare degli orizzonti; definire elementi che racchiudono lo sguardo, 
				che delimitano un cammino. La sovrapposizione di tutti questi tragitti disegna 
				una griglia complessa: il reticolo.</br>
				Ma quando la realtà esterna si dimostra sorda, ostile e difficilmente decifrabile, 
				impermeabile ad ogni sforzo di autoaffermazione o di azione significativa, 
				il reticolo diventa impervio, i tragitti creano angoli, vicoli ciechi, 
				sovrapposizioni, ripetizioni, affastellamenti e confusione di linee. Questo è il 
				labirinto.</br>
				Il mondo moderno è un labirinto di incertezze e pericoli e ci sono due possibili 
				reazioni a questa consapevolezza: la sfida o la resa.</br>
				Sfidare il labirinto significa rifiutare le visioni semplicistiche, che non fanno 
				che confermare le nostre abitudini di rappresentazione del mondo, e affrontare la 
				complessità del reale, avventurandosi con coraggio, opponendo la forza della 
				ragione e dell’arte all’avanzare del caos.</br>
				L’alternativa è la resa, l’atteggiamento di chi subisce il fascino del labirinto 
				in quanto tale, e si immagina questa assenza di vie d’uscita come la vera 
				condizione dell’uomo.</br>
				Non è possibile vincere i labirinti sfuggendo alle loro difficoltà, ma per 
				affrontarli c’è bisogno di uno strumento fondamentale: una mappa del labirinto, 
				la più particolareggiata possibile.</br>
				Mappare significa dislocare su una superficie, mettere in atto una topologia. 
				L’opera di Calvino è segnata da questa necessità topologica e cartografica poiché 
				scrivere è per l’autore dislocare segni sulla carta.</br>
				La letteratura dà quindi senso al labirinto, lo sottrae dal caos e dallo 
				smarrimento e consegna gli strumenti per decifrarlo e affrontarlo. 
				Riuscire ad uscirne è forse un progetto troppo ambizioso, l’obiettivo è 
				quello di creare una mappa, di padroneggiarne i contenuti e lo spazio.</br>
				Quello che la letteratura può fare è definire, e incoraggiare a mantenere, 
				un atteggiamento di sfida che si opponga alla tendenza alla resa.</br></br>
				Un’altra interpretazione dell’idea di labirinto, fornita da Marco Belpoliti, 
				ribalta il valore negativo del termine, individuando una tendenza positiva 
				all’incedere tortuoso e curvilineo. In questa ottica la linea retta costituisce 
				la via più semplice che collega due punti fatali e inevitabili. Un modo per 
				allungare questo tragitto sono le digressioni, più complesse e aggrovigliate 
				saranno, più sarà tortuoso il percorso che compiranno, più il tragitto si 
				allungherà, rendendo sfuggenti le destinazioni.</br>
				Il labirinto aiuterebbe a perdere tempo per rendere più grande lo spazio 
				dell’esistenza e allontanando la morte.</br></br>
				Il labirinto costituisce nella scrittura di Calvino anche un gioco visivo di 
				linee e percorsi, di piani sovrapposti in cui l’occhio si annoda.</br>
				La traiettoria dei tre protagonisti del racconto La forma dello spazio, che da 
				retta diventa curva e piena di tornanti, crea il ponte tra l’intreccio delle 
				linee e la scrittura.</br>
				Mano a mano che le rette dello spazio prendono la forma del mondo abitato dagli 
				uomini, descrivono il contorno di oggetti ed elementi naturali fino ad arrivare 
				al tratto corsivo di una riga di scrittura, ed è qui che il reticolo dello spazio, 
				la mappa del mondo, si ricongiunge con la letteratura.
			</p>
		</div>
			
		<div class="overlay" id="Overlay2">
			<input type ="button" class="bottonetemi" id="chiudi2" value="x"> </input>
			<h2>Punti di contatto con il modello della fiaba</h2>
			<p>
				Il processo di avvicinamento al modello fiabesco venne intrapreso da Calvino nel 1955 con la stesura del volume Fiabe italiane, un lavoro di riscrittura e sintesi di varianti di un gran numero di fiabe della tradizione regionale.
				La tipologia di lavoro attuato per la raccolta di fiabe stimolava ad esercitare una scrittura più deresponsabilizzata rispetto al passato, e aiutò l’autore a mettere da parte l’ostinazione verso il realismo e la forma del romanzo e a superare la diffidenza verso il fiabesco in quanto evasione.
				Per Calvino la fiaba rappresenta l’archetipo del racconto di avventura: incarna cioè il principio di riduzione della realtà narrata a una serie di conflitti o snodi fondamentali della vicenda che descrive il contatto tra un individuo e la realtà esterna.
				La caratteristica che interessa Calvino è la capacità del racconto fiabesco di descrivere il senso di una vita attraverso una sintesi di fatti, di momenti supremi e prove da superare.
				Per fare ciò è necessaria una preselezione funzionale del materiale narrativo, nella prospettiva dello sviluppo di una precisa azione, con l’obiettivo di mettere a fuoco momenti decisivi della vita di un personaggio, e non descriverne l'intera vita.
				Anche gli aspetti psicologici e il passato di un personaggio possono essere tralasciati se non costituiscono un elemento di chiarificazione, o non danno spiegazioni sul compimento di azioni funzionali al progredire del racconto.
				Lo sguardo quindi non si allunga sulle “vite” nel loro intero svolgersi, ma si condensa su svolte decisive in cui si rivela il significato di una vita, momenti che imprimono una direzione all’esistenza.
				Spesso questo momento coincide con una sorta di iniziazione, di rito di passaggio attraverso il quale il protagonista si conquista una dimensione “adulta” e più consapevole dell’esistere.
				Per questo motivo il momento della vita in cui Calvino colloca tipicamente i personaggi principali è il crocevia tra l’infanzia e la giovinezza, il primo importante gradino della maturazione.
				La scelta di rappresentare personaggi in età acerba non nasce dal semplice desiderio di ritrarre uno stato di immaturità, ma dall’esigenza di riflettere sui modi della maturazione: il giovane interessa per quanto di adulto sta germinando in lui, non per la perdita che il diventare adulto costituirà.
				Quando e se affiora, questo senso di perdita riguarderà eventualmente non ciò che l’adulto non è più, ma ciò che il bambino non è riuscito a diventare.
				Quindi la condizione di immaturità data dall’infanzia non interessa a Calvino in quanto ciò che noi adulti non siamo più e che vorremmo tornare ad essere, ma conta per ciò che può essere in potenza, per l’adulto che nasconde in sé, adulto che noi presumibilmente non siamo e a cui dovremmo sforzarci di assomigliare.
				Questo però non significa che i racconti di Calvino costituiscano un repertorio di iniziazioni riuscite o mancate, nessun successo o insuccesso può dirsi compiuto o definitivo, si tratta più spesso di riuscite provvisorie o parziali che rinviano a successive conferme, stati di incertezza o malintesi.
				Ciò che conta quindi non è il superamento o meno di una improbabile e non risolutiva prova definitiva, ma la capacità di assumere e mantenere un atteggiamento di prova, di continuare ad alimentare un rapporto di interrogazione della realtà, capacità propria dei momenti iniziali di qualunque processo, prima dell’assestamento.
				Emergono a più riprese nell’opera di Calvino tracce di un “rimpianto dell’ora-zero”, il momento iniziale della potenzialità assoluta, l’età primigenia gravida di tutte le scelte possibili. Nell’origine di ogni processo è racchiuso l’intero nucleo energetico che gli conferisce slancio e significato, quell’atteggiamento di prova e di confronto con la realtà, mentre gli sviluppi successivi sono costantemente insidiati dal rischio di dispersione graduale di quell’impulso iniziale, fino all’esaurimento.
				È proprio in questa tensione che risiede, secondo Calvino, l’impulso alla scrittura: conservare intatta la forza del desiderio (connessa allo stato iniziale di ogni approccio o processo) è la chiave per conservare la possibilità di esprimersi.
				L’idea di infanzia trova la sua corrispondenza nel bianco della pagina immacolata, capace di accogliere tutti i segni possibili.
				Le Cosmicomiche costituiscono una raccolta di momenti di svolta, nella storia del cosmo e nella storia personale del protagonista, che testimonia, vivendo in prima persona, i  grandi sconvolgimenti dell’universo fino ad oggi.
				Nella realizzazione di un progetto novellistico incentrato su temi di natura scientifica Calvino adotta una tecnica originale: usa fiaba e scienza in modo opposto a quanto presume l’opinione corrente, utilizzando della fiaba la logica costruttiva, l’architettura, la ragione intrinseca, mentre dalla scienza desume gli aspetti di creatività, di intuizione e di invenzione.
				Le storie narrate da Qfwfq non sono altro che fiabe sul destino dell’uomo gettato nel cosmo e costituiscono un ammodernamento del grande inventario fiabesco-mitologico da cui ha preso inizio la letteratura. In questo caso però è la scienza a produrre mito e non viceversa.
			</p>
		</div>

		<div class="overlay" id="Overlay3">
			<input type ="button" class="bottonetemi" id="chiudi3" value="x"> </input>
			<h2>Ruolo dell'io e della memoria</h2>
			<p>			
				Nella narrazione calviniana i sentimenti e l'interiorità dei personaggi vengono spesso celati per lasciare spazio alle percezioni, quindi a quegli aspetti dell’esperienza sensoriale (spesso di tipo visivo) da cui dipende la formazione delle categorie mentali.
				Così facendo l’io è continuamente rivolto verso l’esterno, come affacciato a una finestra, intento a prendere coscienza del mondo che lo circonda.
				L’evocazione di un orizzonte personale è giustificato solo in quanto punto di riferimento: è solo in rapporto a un soggetto che è possibile definire la forma del mondo.
				Quando c’è bisogno di descrivere una dinamica interna alla coscienza, allora i soggetti si moltiplicano: all’interno di ogni io si nasconde un ulteriore io, anche lui affacciato a una finestra protesa verso il fuori.
				È all’interno del brano di Palomar Il mondo guarda il mondo che Calvino abolisce l’io come soggetto della visione e lo trasforma in una finestra:
				“Di solito si pensa che l’io sia uno che sta affacciato ai propri occhi come al davanzale d’una finestra e guarda il mondo. Dunque c’è una finestra che s’affaccia sul mondo. Di là c’è il mondo; e di qua? Sempre il mondo: cos’altro volete che ci sia? Forse l’io non è altro che una finestra attraverso la quale il mondo guarda il mondo”.
				Permettere al proprio io di intromettersi nel lavoro di scrittura significa congelarsi in una forma fissa e riconoscibile, costantemente legata alle proprie caratteristiche, alla propria biografia, al proprio passato e alle proprie abitudini, e Calvino rifiuta con decisione questa possibilità.
				Carla Benedetti definisce “effetto di apocrifo” la tendenza di Calvino a nascondersi dietro a una molteplicità di voci-scritture, prodotta da un bisogno di sfuggire alla riconoscibilità autoriale, sfilandosi dagli inquadramenti di poetica sentiti come fastidiosi e ingombranti. Questa tecnica crea un effetto di alleggerimento dell’identità autoriale, generando la possibilità che un autore produca opere che non gli rassomigliano e che non si somigliano tra loro. Quello di Calvino non è un atteggiamento rinunciatario o una tendenza all’inautenticità, ma è una tecnica che rispecchia la volontà di non restare prigioniero di nessuna immagine data (Carla Benedetti, Pasolini contro Calvino, 1998).
				La memoria risulta quindi investita di forti sospetti, in quanto costituisce una sorta di indicatore di un nucleo emotivo profondo, comunicabile solo accettando un ripiegamento sull’io (che Calvino evidentemente rifiuta).
				L’atto di ricordare, esercitando un impregiudicabile influsso sul contenuto della memoria, conferisce alla ricostruzione dell'esperienza connotati di inattendibilità, aleatorietà e ambiguità.
				Al rischio di contraffazione e all’inaffidabilità dell’atto stesso del ricordare si aggiunge anche l’inadeguatezza del linguaggio a rappresentare la realtà che si traduce nella difficoltà di formalizzazione di un ricordo in parola.
				La funzione del ricordo in Calvino non è tanto il recupero del passato, memoria privata di un soggetto, quanto la ricostruzione di uno spazio, la topologia di un paesaggio mentale, dove si disloca istante per istante la narrazione.
				Allo stesso modo all’interno delle Cosmicomiche Calvino non ricostruisce la storia personale di Qfwfq, ma è il protagonista stesso a intromettersi negli scenari cosmici che aprono ogni racconto, inserendosi nella topologia del paesaggio cosmico che l’autore cerca di costruire. La memoria di Qfwfq coincide con la memoria del cosmo, una serie di eventi a cui lui ha presenziato, nessuno scavo più interno, nessun nodo nella psicologia del personaggio la cui origine non sia rintracciabile nella successione di fatti a cui ha preso parte.
				L’intera opera cosmicomica è un lunga e frastagliata memoria di fatti, una testimonianza attenta e dettagliata di eventi, atta a ricostruire una sorta di panorama mitico e antico, raccontata usando il tempo passato attraverso uno sguardo dal presente.
				Questa volontà del protagonista di individuarsi in vari momenti di formazione dell’universo o del mondo come lo conosciamo oggi, equivale a volersi fotografare in un dato momento cruciale e imprimere la sua presenza al pari di quella dei pianeti, delle stelle e delle galassie.			
			</p>
		</div>

		<div class="overlay" id="Overlay4">
			<input type ="button" class="bottonetemi" id="chiudi4" value="x"> </input>
			<h2>Ambienti, spazio e pagina</h2>
			<p>			
				L’orizzonte in cui si muovono i personaggi calviniani è occupato prevalentemente da spazi aperti di natura selvatica (il bosco) o antropica (città, strade, mezzi di trasporto) e non di rado è presente un rinvio allo spazio remoto, o almeno un riferimento all’osservazione del cielo.
				Uno dei temi principali delle Cosmicomiche è quello dello spazio. Sia che Qfwfq si muova sulla superficie lunare o che stia precipitando nel vuoto cosmico, la sua collocazione è quasi sempre spaziale. L’immagine dell’universo che Calvino ci mostra è un’immagine fenomenologica, in cui lo spazio si forma per mezzo della presenza delle cose nel mondo. 
				Nel corso dei racconti, dallo spazio vuoto, “geometricamente armonico” come lo definisce Qfwfq si passa a uno spazio prodotto dalla presenza stessa delle cose, spazio percettivo, reso visibile dalla luce, ma anche spazio tattile.
				Nelle scene descritte da Calvino lo spazio si rivela a poco a poco, come investito da un’onda di luce progressiva, che segue il moto dei personaggi che vi si muovono.	
				È in questa trasformazione dell’ambiente che ha luogo il racconto La forma dello spazio, in cui Qfwfq insegue la bella Ursula H’x ed è a sua volta inseguito dal tenente Fenimore. È proprio in questa sede che lo spazio del mondo arriva a coincidere con lo spazio della scrittura: le linee rette unidimensionali dei percorsi dei tre protagonisti si rivelano simili a righe di scrittura corsiva tracciate da una penna su una pagina bianca.
				All’interno di Senza colori la terra scossa da terremoti si modifica sotto ai piedi di Qfwfq e Ayl, la sua compagna, tanto che “gradini di basalto e granito si sfogliavano come pagine d’un libro”.
				Questo richiamo alle pagine è presente anche in Quanto scommettiamo, quando il Decano(k)yK, che sta vincendo le scommesse con Qfwfq “sbandiera le pagine dei quotidiani, bianche e nere come lo spazio quando s’andavano formando le galassie”. Questa storia si chiude con il paragone tra il bianco e il nero delle lettere e dei segni tipografici, e il nero e il bianco dello spazio.
				In questi due racconti delle Cosmicomiche la pagina si rivela essere il luogo topologico per eccellenza, metafora del mondo in continua trasformazione.
				Il metodo seguito da Calvino in questi testi è fondato principalmente sull’analogia e sulla metafora, che sono figure tipiche del pensiero visivo, ma anche di quello “visionario”, tipico delle Cosmicomiche.
				L’intera opera è disseminata di metafore visive immediate e suggestive: “Presto lo spazio ridiventava folto e pieno, come una vigna prima della vendemmia”, osserva il protagonista in Giochi senza fine, e accade in modo simile anche in Un segno nello spazio quando pensa “La galassia si voltava come una frittata nella sua padella infuocata, essa stessa padella friggente e dorato pesceduovo”.
			</p>				
		</div>

		<div class="overlay" id="Overlay5">
			<input type ="button" class="bottonetemi" id="chiudi5" value="x"> </input>
			<h2>Molteplicità, antidoto all'unicità</h2>
			<p>			
				Il problema della molteplicità è un tema ricorrente in varie sfumature nella scrittura di Calvino. In primo luogo la molteplicità investe lo scrittore in quanto pluralità di punti di vista di un oggetto, che si traduce in innumerevoli versioni dell’oggetto stesso. In questo modo, ad ogni osservazione, ogni singolo e circoscritto frammento dell’universo si sfalda in una molteplicità infinita.
				Una volta contemplata questa vastità, il compito dello scrittore non sarà guidare il lettore verso il proprio punto di vista, riducendo per semplificazione i numerosi frammenti della realtà a una singola visione, chiara e facilmente assimilabile, ma al contrario assumere il punto di vista del mondo, trasmettendo l’impressione della irriducibilità dei frammenti che lo compongono.
				All’estremo opposto della realtà intesa come composizione di tutte le sue molteplici sfaccettature, sta il concetto di punto. 
				Il punto è per Calvino la forma originaria e generativa, forma cosmologica per eccellenza, tutto è contenuto in un punto: il futuro, la molteplicità, la potenza stessa del cosmo è un punto originale.
				Il racconto Tutto in un punto contiene entrambi questi aspetti legati alla pluralità e alla potenza generativa dell’elemento puntiforme.
				Da una parte è mostrata la compattezza propria del punto, la forma primordiale in cui tutto si concentra e il suo bagaglio di potenza intrinseca, ancora racchiusa e non incanalata.
				Dall’altra l’idea che questa potenza sia legata alla compressione di numerosi elementi al suo interno. È un punto, ma non coincide con l’idea di unicità e quella pluralità che contiene è essa stessa la potenza di cui è capace, carico e pronto a tutti gli sviluppi potenziali.
				In queste pagine Calvino descrive una realtà paradossale in cui il punto generativo dell’universo (fuori da ogni definizione di spazio e ti tempo), contiene in realtà una sorta di condominio abitato da diverse entità simili a persone e al contempo puntiformi.
				“Ogni punto di ognuno di noi coincideva con ogni punto di ognuno degli altri in un punto unico che era quello in cui stavamo tutti” dice Qfwfq a proposito della situazione.
				Nel racconto infatti la descrizione corre continuamente sul filo della contraddizione, per la difficoltà che la voce “umana” del protagonista incontra nel parlare di entità senza volume in un punto senza spazio in un momento senza tempo. Per questo ricorre continuamente a immagini corporee che negano la condizione aspaziale e atemporale del contesto, ma dalle quali è impossibile slegarsi per una mente che ragiona in modo umano.
				Calvino corre continuamente sul filo del paradosso, saltando regolarmente dalla sponda del possibile a quella dell’impossibile e viceversa, oltrepassando ogni volta l’insidioso crepaccio dell’insensatezza senza mai caderci; tutto ha perfettamente senso nella sua impossibilità logica.		
				Il concetto di molteplicità investe però anche un altro campo: quello delle alternative, della continua e inarrestabile produzione di realtà possibili, che si moltiplicano ad ogni istante, che rappresentano infinite alternative, ognuna della quali si sviluppa nel tempo in infinite altre.
				Il fatto che la vita sia una e che ogni avvenimento implichi l’esclusione di tutti gli altri avvenimenti possibili in un dato tempo, comporta la perdita di miliardi di eventi. 
				Questa perdita rappresenta un grosso limite all’esperienza umana, fino a rappresentare il dramma dell’unicità, dell’obbligo alla selezione, dell’impossibilità di percorrere tutte le alternative possibili.
				C’è una differenza sostanziale nel modo in cui letteratura e scienza intervengono sulla questione della molteplicità delle realtà possibili generata dal tempo: la scienza vive intensamente e contraddittoriamente la molteplicità e la problematica dei possibili, e cerca, per quanto può, di sottrarsene in nome di un superiore principio di unità. La letteratura invece è “l’escamotage” all’unicità, è la contemplazione della molteplicità; un sistema di moltiplicazione dei possibili per esorcizzare la tragicità dell’unico.
				La letteratura è l’antidoto all’inattuabilità di tutti i mondi possibili e insegue la molteplicità in quanto limite opposto dell’ineluttabilità.
				Il narratore è colui che vuole sottrarsi alla perdita di tutti gli avvenimenti e le situazioni possibili data dal limite della realtà che si esprime e si realizza in un’unica forma, istante per istante.
				Per sfuggire alla tragicità della forma unica possiamo provare a raccontare il tempo suddividendolo in istanti e far diventare ogni frammento, ogni frazione di tempo, un universo a sé stante. Questo costituisce “uno sforzo di trovare la maniera migliore di abitare la tragicità” (Massimo Bucciantini, Italo Calvino e la scienza, 2007).
				Da una parte il modo per sfuggire a questo dramma insito nella realtà può essere quello di creare una nuova realtà , quella letteraria, in cui tutte le vite possibili possono coesistere, ma esiste una seconda via possibile: non intendere l’obbligo della scelta come un limite, ma come la possibilità di dare alla propria vita un corso ben preciso, indirizzato verso un obiettivo che le dia senso.
				Anche se Calvino ammette che questa seconda visione garantirebbe un grado maggiore di felicità,  non nasconde il suo scetticismo in merito.
				Il desiderio di sfuggire alla scelta definitiva, di fossilizzarsi in una forma precisa, escludendo tutte le altre, quindi il conflitto con l’unicità, si riscontra anche sul piano dell’identità autoriale e della produzione di opere.
				Il tentativo di Calvino di smarcarsi da una definizione limitante del suo stile, lo porta a reinventarsi continuamente, a produrre sempre opere che non somigliano alla precedente, che non lo etichettino definitivamente.
				Così accanto all’autore ci sarà sempre l'ombra del non-autore, come accanto ad ogni suo romanzo c’è sempre l’ombra del non-romanzo. Il romanzo e il non-romanzo insieme formano l’iper-romanzo, che contiene tutti i romanzi possibili in quanto viene sempre interrotto e negato come romanzo unico e definitivo. Per analogia lo scrittore è quindi un iper-scrittore, che nega continuamente se stesso per produrre una moltitudine di immagini di scrittori sempre diversi.
			</p>				
		</div>

		<div class="overlay" id="Overlay6">
			<input type ="button" class="bottonetemi" id="chiudi6" value="x"> </input>
			<h2>Volontà di comunicare</h2>
			<p>			
				Comunicare significa prima di tutto, da vocabolario, rendere comune, trasmettere, ed è il termine che si associa alla trasmissione di informazioni.
				A questa prima esigenza, Calvino risponde solitamente utilizzando gli emblemi: elementi simbolici che introducono un concetto, oggetti che “una volta visti non si possono dimenticare né confondere” (Italo Calvino, Le città invisibili, 1972).
				All’interno delle Cosmicomiche però il termine “comunicare” è inteso soprattutto nell’accezione di “esprimersi”, compiere un gesto autentico e rappresentativo che ci racconti agli altri.
				Il problema dell’espressione di sé emerge ad esempio nel racconto Un segno nello spazio, dove la vicenda ruota attorno a una sorta di graffito tracciato dal protagonista sulla volta celeste in uno slancio spontaneo e istintivo di espressione della propria individualità, lasciato lì a marcare il suo passaggio e la sua presenza nel cosmo. 
				Quella prima impronta viene lasciata senza rifletterci troppo, per contrassegnare un punto, per la soddisfazione di essere il primo ad avere avuto un’idea simile e ad averla attuata, ma senza meditare troppo sulla forma, sulla posizione o sulle caratteristiche da conferire a questa prima traccia. Il protagonista aspetta che il sistema planetario sul quale si trova compia la sua rivoluzione galattica per ritrovare il suo segno, ma quando giunge in prossimità del luogo designato, non riesce a trovarlo e inizia a dubitare del suo ricordo di quel segno, e più passa il tempo meno sa cosa aspettarsi. Quando individua con certezza il luogo in cui è sicuro di rintracciarlo, Qfwfq si accorge che al posto del segno c’è solo la sua cancellatura, un dispetto ad opera del fastidioso KgwgK, oltre a varie imitazioni scadenti della sua opera originale. Allora il protagonista, deciso a ripristinare un’impronta della sua presenza nel cosmo, traccia un nuovo segno, a suo parere persino più bello del primo. Nel frattempo i segni nell’universo si sono moltiplicati, tutto produce immagini e questa produzione è continuamente rinnovata e ammodernata; il nuovo segno tracciato risulta presto obsoleto e Qfwfq, vergognandosi di averlo tracciato, corre a cancellarlo per paura che gli altri lo giudichino. Adesso non ci sono più segni lasciati da lui nello spazio; constatata l’impossibilità di produrre immagini che non diventino un giorno datate, Qfwfq inizia a tracciare segni “finti” per ripicca. Poi fa una scoperta: le cancellature con il passare degli anni sbiadiscono e i segni coperti tornano ad essere visibili.  Ma nel frattempo lo spazio è cambiato, chiunque produce segni e le immagini affollano il cosmo, nel punto in cui Qfwfq è sicuro di ritrovare il suo segno originale ne trova in realtà tantissimi che compromettono la sua capacità di riconoscere la sua traccia iniziale. 
				Il problema del segno è il problema dell’espressione di sé, dei timori legati all’esporre il prodotto della propria arte al giudizio degli altri, e rappresenta il blocco di fronte alla constatazione che niente sarà puro e originale come la prima impronta, spontanea e autentica, lasciata nell’universo.
				Tutto questo, sul piano autobiografico, è il riflesso di quella che Francesca Serra definisce “Sindrome-Sentiero”, cioè quell'insieme di sensazioni che hanno accompagnato Calvino nel periodo successivo alla pubblicazione del Sentiero dei nidi di ragno, ovvero il blocco dovuto all’incapacità di canalizzare le idee in un progetto unitario che lo soddisfacesse. Gli effetti della Sindrome-sentiero sono la “passione per la soglia”, il timore di comunicare una volta per tutte, di sprecarsi, di perdersi nel labirinto dei segni inutili del mondo, rimanendo in una sorta di limbo, in cui la mente vaga fantasticando su una liberazione magica dalla paralisi.
				Anche nel racconto La spirale compare il tema dell’espressione di sé e dell’autodeterminazione. Il protagonista è un mollusco, senza vista, né nessun altro senso che gli permetta di percepire la sua forma, non ha strumenti per conoscersi, e gli sta bene non essere niente in particolare, perché la prospettiva di poter essere potenzialmente qualsiasi cosa lo allieta e lo stimola. È completamente libero da ogni tipo di forma e quindi potenzialmente “dentro a tutte le forme possibili”.
				Sopraggiunge però un elemento destinato a far evolvere questa condizione che il protagonista definisce “ricca libera e soddisfatta”: la percezione degli altri, in particolare la percezione di “un’altra”, che lo porterà a desiderare di essere riconoscibile, di marcare la propria presenza a dispetto degli altri, e così per la prima volta emerge il “desiderio di fare”. È per assecondare questa voglia che Qfwfq inizia a secernere la conchiglia, non perché gli serva, ma per il semplice desiderio, senza un obiettivo preciso, di esprimersi e vestirsi di unicità agli occhi di lei.
				“Questa conchiglia era una cosa diversa da me ma anche la parte più vera di me, la spiegazione di chi ero io, il mio ritratto tradotto in un sistema ritmico di volumi e strisce, e anche il ritratto di lei”.
				Nella conchiglia il protagonista mette tutto quello che è e quello che prova, ogni desiderio e conoscenza si traduce in una caratterizzazione della propria opera che rappresenta la sua immagine, che ancora non sa di avere, consegnata al mondo. Qfwfq, rievocando le sue memorie di primordiale mollusco, spiega come un desiderio abbia generato tanto l’impulso di agire, quanto la possibilità di vedere il risultato di quell’azione, spiegando come la forza del desiderio si traduce nel desiderio della forma. Realizzando la conchiglia, quindi costruendo qualcosa da vedere, il protagonista rende possibile agli altri la vista, diventando soggetto attivo del processo di affermazione dello sguardo.							
			</p>				
		</div>
			
		
	
	</body>
		
</html>
